76. lpp.
1 Pateik man(i) tys kaļneņš
1. Pateik maņ(i) tys kaļneņš(i), \\ Kur sorkonas ūgas auga, \\ oi, reitā agri sauleite lāc.
1. Pateik maņ(i) tys cīmeņš, \\ Kur aug muns(i) oruojeņš.
1. Iz tū pusi bolsu laižu, \\ Kur aug muns(i) oruojeņš.
1. Ka jis manis naredzēja, \\ Lai balsteņā remdējuos.

77. lpp.
1 Skaņu balseņu palaidu
1. Skaņu balseņu palaidu \\ Skaņa meža maleņā(i).
1. Lai jys guoja skaneidams \\ Pa vysim(i) zarenim.
1. Skaņ balseni reitā agri, \\ Vairuok skanēj vokorā.
1. Dīnys vydā saskanēja, \\ Kai biteite uobulā.
1. Iz kaļņeņa stuovādama \\ Lejā laidu gredzenteņ'.
1. Kas paceļs(i) gredzenteņu, \\ Tys byus muns(i) oruojeņš.

78. lpp.
1 Mīdzeņš īti, gulēt grybu
1. Mīdzeņš īti, gulēt grybu, \\ nalaiž mani muomuleit.
1. Soko muote nalaizdama, \\ Tev, meitiņa, daudz vajag.
1. Vajag vymdu, vajag zeču, \\ Vajag boltu vyllaineiš'.
1. Pa pļaveņu staiguodama, \\ Cymdu, zeču pīadēj'.
1. Kaidi zīdi pļaveņā(i), \\ Taidi munā cimdeņā.
1. Es cimdeņa naadēju \\ Bez dzaltona dzeipareņ'.
1. Zynoj sovu oruojeņu \\ Dzaltonim(i) matenim.
1. Kū es meešu, kū es ausšu \\ Nu tuo vīna bruoleleņ'.
1. Lec, sauleite, reitā agri \\ Speid pa lugu ustobā.
1. Buoreneite sagšas aude \\ Tymšajā(i) kakteņā.
1. Es sovam(i) mīlajam(i) \\ Zylus cymdus nūadēj'.
1. Lai jys mani tai mīļuoja, \\ Kai zylū(i) vyzbuleit'.

79. lpp.
1 Ūguos guoju, ūdeņuos
1. Ūguos guoju, ūdeņuos(i), \\ Ar jaunuokū(i) bruoleleņu.
1. Kuru ūdzenu atrodu, \\ Tū es devu bruoleišam(i).
1. Daudz ir ūgu, daudz ir sēņu \\ Muna tāva bērzeitī(i).
1. Gon es poša nūlaseišu, \\ Tāva lūpus ganeidama.
1. Palaid mani muomuleņa \\ Bryiklineišu palaseit(i).
1. Lai es augu tik sorkona. \\ Kai sorkona bryuklineite.

80. lpp.
1 Ūzuls, ūzuls, bērzs(i), bērzs(i)
1. Ūzuls, ūzuls, bērzs(i), bērzs(i), \\ Kas sēd galda galeņā(i).
1. Na tī beja ūzuls, bārzs(i), \\ Tī jaunivis eistais svuots(i).
1. Jaunekļa svuotam rati moti, \\ Kas jūs ratus ratynuoja?
1. Pavasarī klybys vornys \\ Deļ perekļā izkasēja.
1. Mes dūmuojam, mēs guogojam, \\ Kaida putna bārn' atvede.
1. Voi cīlovys, voi žogotys, \\ Voi vuornenis škebereitis.
1. Ka cīlovys – saimineica, \\ Ka žogotys – runuotuoja.
1. Ka vuornenis škabereitis, \\ Tod byus saimis škuorsteituoja.

81. lpp.
1 Līc, māmaņa, vaiņuceņu
1. Līc, māmaņa, vaiņuceņu \\ Vīglajomi rūceņom.
1. Lai gaļveņa nasuopātu, \\ Tauteņuos(i) aizejūt.
1. Muote meitu appuškuoja \\ Kai boltu(i) maganeņ'.
1. Gūdam byus(i) skateitīs(i), \\ Kai puškuots(i) tautu dāls.
1. Gludu gaļveņu glaudēju \\ Pi māmeņas dzeivojūt.
1. Lai nazyna kai glaudēšu \\ Pi tuo skaistuo tautu dāl'.

82. lpp.
1 Zaļā duorzeņā, duorza maleņā
1. Zaļā duorzeņā, \\ Duorza maleņā \\ Kiukoj dzagiuze.
1. Jaunivis māmeņa \\ Pa sadu staigoj, \\ Dzagyuzi lomoj.
1. Kab tev, dzagyuzeit, \\ Kam tev, dzagyuzeit, \\ Vairuok nakyukuot.
1. Ka tu kyukuoji, \\ Tu atkyukuoji, \\ Nu manim bērneņu.
1. Zaļā svātdiņā, \\ Duorza maleņā \\ Kyukoj dzagyuze.
1. Jaunivis māmeņa \\ Pa sadu staigoj, \\ Dzagyuzi kvālej.
1. Kab tev, dzagyuzeit, \\ Kam tev, dzagyuzeit, \\ Symts godu kyukuot.
1. Ka tu kyukuoji, \\ Tu atkyukuoji, \\ Da manim bērneņu.

83. lpp.
1 Saskanēja, saduordēja
1. Saskanēja, saduordēja \\ Dzeļža skrytuli pogolmā.
1. Jau sabrauce, jau sabrauce \\ Īti seņ pēc manim(i).
1. Tēteit, duorgū, māmeņ, mīlū, \\ Dreižuok mani(i) aizgloboj(i).
1. Meiteņ mīlo, meiteņ duorgū, \\ Navarom tevi aizglobuot.
1. Jau atbrauce, jau atbrauce \\ Īti seņ pēc tevim.

84. lpp.
1 Kupla līpeņa izauga
1. Kupla līpeņa izauga \\ Munā gūvu duorzeņā. \\ Aiļa, liļa, liļaļā, \\ Munā gūvu duorzeņā.
1. Kod es guoju gūvu slaukt(i) \\ Līpā kuoru vaiņuceņu.
1. Atskrīn zaļa leidaceņa, \\ Nāraun munu vaiņuceņu.
1. Es juos lyudžu, es juos prosu: \\ Atdūd munu vaiņuceņ'.
1. Lyugdamos(i) praseidama \\ Pasūlēju cymdy puori.
1. Navajag maņ cymdu puora, \\ Vajag pošas adeituojasj.
1. Pagaidit, jyus ļauteni, \\ Leidz cytom(i) rudiņam.
1. Ka teleišu pīaudzeišu, \\ Izeceišu, pīadeišu.

85. lpp.
1 Malni muni kumeleni
1. Malni muni kumeleni \\ Kai iudiņa voguleņ.
1. Tī bej labi māršys vest(i), \\ Tī muosenis pavadeit.
1. Lobuok brauču māršys vest(i), \\ Na muosenis pavadeit.
1. Mārša deve lynu kraklu, \\ Muosa prosa sudrabeņ'.
1. Nabej' manim sudrabeņa \\ Leidz zērneiša lejumeņ'.

86. lpp.
1 Moza, moza tei muižeņa
1. Moza, moza tei muižeņa, \\ Vysapleiki īvys zīd(i).
1. Vysapleik(i) īvys zīd, \\ Vydā zaltaa uobeļneica.
1. Iz tuos zalta uobeļneicys \\ Pīci zalta obuleni.
1. Augši snīdžu, zemli ruovu \\ Pīcus zalta uobuleņus.
1. Divi devu bruoleišam(i), Treis es poša paturēju.
1. Par vīnu(i) uobuleņu \\ Pērkšu zemis gabaleņu.
1. Par ūtrū(i) uobuleņu \\ Pērkšu bāru kumeleņu.
1. Par trešū(i) uobuleņu \\ Pērkšu zemes oruojeņu.
1. Ka nabeja, kas apsēja, \\ Lai stuov zeme vacainēs.
1. Ka nav loba ņēmējeņa, \\ Lai stuov muns(i) vaiņuceņš.

87. lpp.
1 Puortecēju Daugaveņu
1. Puortecēju Daugaveņu \\ Sasolušu, nasolušu, \\ Oi, zali meži, putneni dzīd.
1. Kura vīta nasoluse, \\ Tī izauga purineni.
1. Niu saruovu purineņu, \\ Sasaveju vaiņuceņu.
1. Garom guoja cīma puiši, \\ Nūraun munu vaiņuceņu.
1. Pagaidit(i), cīma puiši, \\ Leidz cytam(i) rudiņam.
1. Cikom cymdu pīadeišu, \\ Cikom gūvu pīganeišu.

88. lpp.
1 Es beju māmeņai
1. Es beju māmeņai vīna poša meiteņa, \\ Nazynu kaidu veiru jimt.
1. Māmeņa dūmuo: grovrača zeļļi, \\ Voi, voi, māmeņ, nā, nā, nā.
1. Vysi sauks par grovrača sīvu, \\ Gruovračs dubļu bridējeņš.
1. Es beju māmeņai vīna poša meitine, \\ Nazynu, kaidu veiru jimt.
1. Māmeņa dūmuo: skrūdera zelli, \\ Voi, voi, māmeņ, nā, nā, nā.
1. Vysi sauks par skrūdera sīvu, \\ Skrūders bikšu luopeiteuojs.
1. Es beju māmeņai vīna poša meitine, \\ Nazynu kaidu veiru jimt.
1. Māmeņa dūmuo: bondara zelli, \\ Voi, voi, māmeņ, nā, nā, nā.
1 .Vysi sauks par bondara sīvu, \\ Bondars bucu steipuotuojs.
1. Es beju māmeņai vīna poša meitine, \\ Nazynu kaidu veiru jimt.
1. Māmeņa dūmuo: spēļnīka zelli, \\ Niu, niu, māmeņ, jā, jā, jā.
1. Tēteite spēļuos, bērneni doncos, \\ Pošā jauki pasprindžuos.

89. lpp.
1 Skaņ balseni reitā agri
1. Skaņ balseni reitā agri,  \\ vairuok skani vokorā(i).
1. Dīnys vydu naskanēja, \\ Kod bej bitis uobulā(i).
1. Obuluota tei pļaveņa, \\ Zuobokuot(i) pļuovējeni.
1. Pateik manim tei pļaveņa, \\ Tuos pļavenis pļuovējenis.

90. lpp.
1 Ai, vonogi, vanadzeņ
1. Ai, vonogi, vanadzeņ, \\ Kam tu augši lidynuoj.
1. Kam tu leci puor upeit' \\ Leidz munai muoseņai.
1. Radzu sovu eistū muosu \\ Tauteņuos(i) nūvadūt.
1. Zaļa dzylna dīgu vylka \\ Caur palāku akmisteņ'.
1. Es izvylku puišam pruotu \\ Pa mateņu galenim.
1. Cērvs bez kuota, puiss bez prutoa \\ Guļ celeņa maleņā.
1. Cērvam kuotu ītaisēju, \\ Puišam pruotu naīlyku.

91. lpp.
1 Pyrmūdiņ, da pyrmūdiņu
1. Pyrmūdiņ, da pyrmūdiņu \\ Kūkli nešu sēteņā. \\ Ei daļuļi, ei, daļuļi, kūkli nešu sēteņā.
1. Ūtardiņ, da ūrardiņu, \\ Es kūkleiti grabynuoj'
1. Jau trešdiņ, jau trešdiņu \\ Nūmērs muna ļaudaveņ'.
1. Caturtdini, caturtdini \\ Guļsīs smiļšu kaļneņā.
1. Jau pīkdini, jau pīkdini \\ Es i pats(i) krūdzeņā.
1. Jau sasdini, jau sasdini \\ Jimšu jaunu ļaudaveņu.
1. Byus jaunuoka, byus gudruoka \\ Ar jaunuoku padūmeņ.

92. lpp.
1 Tys vējeņš pyuta
1. Tys vējeņš pyuta, puisāns dancuoja, \\ tei jauna meiteņa gauži rauduoja.
1. Neraudi, meiteņ, napyuti gryuši: \\ Jau atīt, jau atīt, tov' meiluo muote.
1. kas maņ nu muotes, kas maņ nu viņas? \\ Ka maņ nav sova meiluo draudzeņa.
1. Naraudi, meiteņ, napyuti gryuši: \\ Jau atīt, jau atīt, tovs meilais tāvs(i).
1. Kas maņ nu tāva, kas man nu viņa? \\ Ka maņ nav sova meiluo draudzeņa.
1. Neraudi, meiteņ, napyuti gryuši: \\ Jau atīt, jau atīt tov' meiluo muosa.
1. Kas maņ nu muosys, kas maņ nu viņas? \\ Ka maņ nav sova meiluo draudzeņa.
1. Naraudi, meiteņ, napyuti gryuši: \\ Jau atīt, jau atīt tovs meilais bruoļs(i).
1. Kas man nu bruoļa, kas maņ nu viņa? \\ Ka maņ nav sova meiluo draudzeņa.
1. Kai narauduošu, kai napyuteišu, \\ Es vīna poša, kū lai es doru?
1. Mežā ir putneņš, tam ir sovs draudzeņš. \\ Es vīna poša, kū lai es doru?

93. lpp.
1 Byut' pi veira izguojuse
1. Byut' pi veira izguojuse, \\ Kab na vīnas buobas pļaukšas, \\ Randik, rindik ratatā!
1. Buobas pļaukšas papļaukšēja, \\ Ka es rasnu dzeju sprēžu.
1. Tymsā sprēžu, naredzēju: \\ Kaida guoja, taidu grīžu.
1. Loba gon(i) drēbe beja, \\ Ka nu Dīva veseleiba.

94. lpp.
1 Atašīnes suseklis
1. Moza beju gonūs guoju \\ Muolu nešu kuleitē. \\ Aijajā, rallalā, muolu nešu kuleitē.
1. Atsasādu uz ceļmeņa, \\ Taisu mozu ciļvēceņ.
1. Es redz;eju zaļā pļovā, \\ Divi putni keivējās.
1. Lelais kuopā iz mozuo, \\ Mozais asti trycynoj.
1. Bolta kēve strupu asti, \\ Tei bej loba muolu vest.
1. Jauna meita kuplu prīšku, \\ Tei bej loba škiunī vest.
1. Muote, muote meklej gona, \\ Es vairs cyukas naganeis'.
1. Kaimiņ' puika Mikeļs sacēj', \\ Ka par sīvu ņemšut dreiž.

95. lpp.
1 Čī, čī, Anneit
1. Čī, čī, Anneit, tuo tev(i) vajag, \\ Kam vedi Pīteri zam lozdu kryuma.
1. Tī tev rīksteni, tī kūduleni, \\ Še zaļa zuoleite pazavupļuotīs.
1. Kazaņa, uozeits mizeņu grauze, \\ Anneite Pīteram muteitis deva.
1. Kur muna sveiteņa, kur capureite, \\ Jau mani aicynoj aļteņa dzartu.

96. lpp.
1 Es bej' loba īmetēja
1. Es bej' loba īmetēja, \\ Tū ni vīnam nanūlīdžu. \\ Oi, lillā, lillā, \\ Tū ni vīnam nanūlīdžu.
1. Es nūdzēru bruoleišam(i) \\ treju godu kumeleņu.
1. Treju godu kumeleņu, \\ Stallī malnu sprūgaineiti.
1. Kurs puiseits(i) mani ņēma, \\ Lai pa prīšku bryusi taisa.
1. Lai es varu bryuža durvis \\ Ik reiteņu vyrynuot(i).
1. Bryuža durvis vyrynuot(i), \\ Bryuža prīškā grūzeitīs(i).
1. Bryuža prīškā grūzeitīs(i), \\ Jaunus puišus kaitynuot(i).

97. lpp.
1 Pyrnūdiņa, ūtardiņa
1. Pyrnūdiņa, ūtardiņa, \\ Tei bej meitu puču dīna.
1. Pyrmūdini rūzes sēju, \\ Ūtardiņ(i) maganenis.
1. Trešdiņ tāvs(i) olu dara, \\ Es yudiņa nesējeņa.
1. Caturdiņ(i) tērgā brauču, \\ Pērku zeiļu vainadzeņ'.
1. Pīktuo dīneņa nūguoja \\ Ar Laimeņu runojūt.
1. Sastdiņ muote pyury lykam \\ ES stuovēju rauduodam'.
1. Svātdiņ brauču kuozys dzert(i) \\ Ar sovim(i) buolenim.

98. lpp.
1 Rudzu molu es nūguoju
1. Rudzu molu es nūguoju \\ Rudzu zīdu vārdamuos.
1. Cyts bej' bolts, cyts palāks(i), \\ Vysim zīdi aileņā.
1. Zīdi, zīdi rudzu vuorpa \\ Deveņom aileņom.
1. Muni bruoli klēti taisa \\ Devenim orūdim.
1. Taisit, bruoli, kū taisit(i), \\ Uztaistit(i) ustabeņ.
1. Uztaisit(i) uztabeņu \\ Ar trejom(i) durovom.
1. Zalta   sīnys, vara greida, \\ Sudrabeņa stendereits.
1. Pa vīnom()i saule lēce, \\ Pa ūtrom(i) nūrītēj'.
1. Pa trešom(i) es izguoju, \\ Golvā miršu vainadzeņ'.

99. lpp.
1 Oi, Dīveni, soldons ols
1. Oi, Dīveni, soldons ols(i), \\ Pamateigai vysa beja.
1. Bryuvers sovu ļaudaveņu \\ Pi kubula nubučuoja.
1. Kam maņ sēt(i) teirumeņu, \\ Ka jam zaļam nazaļuot.
1. Kam maņ jimt(i) ļaudaveņu, \\ Ka maņ mīli nadzeivuot.

100. lpp.
1 Kam, māmeņa, tu audzēji
1. Kam, māmeņa, tu audzēji \\ Zaļu bērzi pogolmā.
1. Es gulēju dīnys vydu, \\ Sabrauc tautys pogolmā.
1. Ai, māmeņa, slēp kauneņ', \\ Soki rūžu duorzeņā.
1. Boltys rūzes ravējūt, \\ Maganeņas aplaistūt.
1. Ai, māmeņa, ai, māmeņa, \\ Voi es tavim apnykus'?
1. Kam tu mani atvēlēji \\ Taidam krūga dzāruojam?
1. Ai, meitiņa, ai, meitiņa, \\ Voi es tauty aicynuoju?
1. Aicyn' tova loba slova, \\ Tovs daiļais(i) augumeņš.

101. lpp.
1 Voi egle, egle
1. Voi egle, egle, \\ Kam nazaļuoji?
1. Kai maņ bej zaļuot, \\ Sakneitis kolta.
1. Voi muosa, muosa, \\ Kam naļūstēji?
1. Kai maņ berj ļusteit \\ Osoru dīnuos.
1. Osoru dīnuos(i) \\ Tauteņuos juoīt.

102. lpp.
1 Rudiņs īt
1. Rudens īti, rudens īti \\ Dzaltonomi lapeņom(i).
1. Kreit lapeņas čauksteidamys, \\ Īt meiteņas rauduodamys.
1. Knapi kryta kļova lopa, \\ Kur augdama bryuzējuos.
1. Na tī deve bruoli muosu, \\ Kur dūmuoja dzeivuodam'.

104. lpp.
1 Šūreit suorta saule lēce
1. Šūreit suorta saule lēce, \\ maņ māmeņa mudynuoj.
1. Celīs, meiteņ, šūreit agri, \\ Puškoj sovu vainadzeņ'.
1. Dzīduodama appuškuoju, \\ Rauduodama golvā lyl'.
1. Škeite mani muomuleņa \\ Divys reizes myužeņā.
1. Vīnu reizi mozu škeire, \\ Ūtru lelu īguojus'.
1. Lobuok saule nalākuse, \\ Nakai tyucē īguojus'.
1. Lobuok byuty naauguse, \\ Na dzēruoja leigaveņ'.
1. Dzāruojeņa leigaveņa \\ Ik vokoru gauži raud.

105. lpp.
1 Maņ Laimeņa nūlykuse
1. Maņ Laimeņa nūlykuse \\ šūgod īti tauteņuos.
1. Soka Laime uz manim: \\ Meiteņ, mīdzeņa naguļ'.
1. Odi cymdus, odi zekis, \\ Vyllaineitis balynoj.
1. Jau tautīša kumeleņš(i) \\ Mauur myna pogolmā.
1. Tautīts sēd komonuos(i), \\ Gaida mani izejūt.
1. Es atstuoju sov muomeņu \\ Kai biteiti sanejūt.
1. Vējeņs puškus pleivynuoja, \\ Zvonus vīn(i) skandynuoj'.
1. Pādejuo maņ dīneņa \\ Pi sovom(i) muoseņom.
1. Pādejuo(i) maņ dīneņa \\ Pi sovys(i) muomuleņ's.

106. lpp.
1 Aiz azara malni meži
1. Aiz azara malni meži, bolti zīdeni zīdēj'. \\ Puorceļ mani buoleleni, lai es veju vainadzeņ'.
1. Zīdi poši uzzīdēja, es nūveju vainadzeņ'; \\ ES nūveju vainadzeņu jaunuokai(i) muoseņai.
1. Zīd rūzeitis, maganenis šeit pādejā vasareņ'; \\ Šeitttttt pādejuo vasareņa, sorkons rūžu vainadzeņ'.
1. Zīdi, zīdi, uoru pļova,  es jau vaira nazīdēš'; \\ Muni zīdeni sabyra tautu golda galeņā.
1. Aiz azara augsti kolni, nūlaidoni teirumeņ'; \\ Tīm vajaga sērmu zyrgu, gudru veiru oruojeņ'.

107. lpp.
1 Īšu, skrīšu, te nabyušu
1. Īšu, skrīšu, te nabyušu, \\ Te namuna sāta.
1. Te malna maizeite, \\ Tuos pat maņ žāl(a).
1. Īšu, skrīšu uz māmeņu, \\ Sovu rūžduorzeņu.
1. Tī kyukuošu, tī rauduošu \\ Ceļšu muomuleņu.
1. Izīt muna muomuleņa \\ Nu jaunuos klētenis.
1. Rūcenis, rūcenis luazeidama \\ Sovys lauzeidama.
1. Raud galveņu \\ Sovu sajāmuse.
1. Celitēs, celitēs, \\ Jyus, bērneni muni!
1. Pazaklausit, pazaklausit, \\ Kur kyukoj dzagyuzeite.
1. Tei nabeja dzagyuzeite, \\ Tei bej' myusu muosa.
1. Osorysm osorysm \\ Bāduos nūleikuse.
1. Nu svešuos puseites, \\ Nu borgūs tauteņu.

108. lpp.
1 Kur tu īsi, buoleni
1. Kur tu īsi, buoleni, \\ boltys kuojenis apuovis.
1. Īš' muosenis apsavārtu, \\ Kai dzeivuoja tauteņuos.
1. Da pus' ceļa nadajoju, \\ Nūzazvīdze kumelen(i)s.
1. Pi vuortim nadaguoju, \\ Iztak muosa rauduodama.
1. Sok', muoseņa, kuo tu raudi, \\ Kas tev' gauži raudynuoja?
1. Tys maņ' gauži raudynuoja, \\ Kas nūjēme vainadzeņu.
1. Svager, šeļma, izej uorā, \\ Maņ ar tevi juorunoj(i).
1. Tovs kakleņš(i), muns zūbyns(i), \\ Kam muoseņu raudynuoji.
1. Bruoleits dzagyzi izdzērda - \\ Voi nev myusu muosa.
1. Jo tu esi myusu muosa, \\ Skrīn iz tāvu sātu.
1. Jo tu esi dzagyuzeite, \\ Kyukoj zaļā mežā.

109. lpp.
1 Kū es beju sarībuse
1. Kū es beju sarībuse \\ Sovai eistai māmeņa(i).
1. Ņyu jei mani tuoli deve \\ Svešim ļaudim ryudynuot.
1. Māmeņ munu, māmuleņu, \\ Tu maņ' mozu auklējuse.
1. Tu sacēji aukleidama: \\ Izaugs manim vīgla dīna.
1. Ņyu t usovu vīglu dīnu \\ Pa vuotim(i) pavadeisi.
1. Kū es beju sarībuse \\ Sovam eistam tēteišam.
1. Ņyu jys mani tuoli deve, \\ Svešom tautom ryudynuot.
1. Tēteiti munu, tēteiti, \\ Tu maņ kuori šyupeleiti.
1. Tu sacēji šyupuodams(i): \\ Izaugs manim vīgla dīna.
1. Ņyu tu sovu vīglu dīnu \\ Pa vuortim(i) pavadeisi.
1. Kū es beju sarībusi \\ Sovim eistīm bruoleišim.
1. Bruoleiši muni, bruoleiši, \\ Bīžuok cīmā atbraucit.
1. Redzit munu vuorgu dzeivi \\ Dzagyuzeite atsyutot(i).
1. Dzagyuzeite žāls putneņš, \\ Žālabenis maņ aizdeve.
1. Dzagyuzeite aizkyukuoja, \\ Tod es gauži aizrauduoju.

110. lpp.
1 Avīšas, upenes iudiņs apjēme
1. Avīšas, upenes \\ Iudiņs apjēme, \\ Ai, ļauvai, ļuvai, ļuvai \\ Iudiņs apjēme.
1. Mani jaunu tāvs ar muotu \\ Tauteņuos atdeve.
1. Palaizdami pīsacēja \\ Cīmā nastaiguot(i).
1. Cīmā nesaitguot(i), \\ Kuoju nalauzēt(i).
1. Dzeivuoju gadeņu, \\ Dzeivuoju ūtru.
1. Trešājā gadeņā \\ Sajēmu pruotu.
1. Puorzameju pāŗ dzagyusi, \\ Skrīn iz tāva sātu.
1. Aizkyukuoju tāva sātu \\ Ar žēleigu bolsu.
1. Moža main tāvs aizdzērss \\ Izkapteni kuldams.
1. Tāvs izkapti izkyuļa, \\ Mani nadzērdēja.
1. Aizkyukuoju tāvu sātu \\ Ar žēleigu bolsu.
1. Moža mani muote izdzērss \\ Brūkasts vuoreidama.
1. Muote brūkasts izvuorēja, \\ Mani naizdzērda.
1. Aizkyukuoju tāvu sātu \\ Ar žēleigu bolsu.
1. Moža mani muosa izdzērss, \\ Rūzes ravādama.
1. Muosa rūzes izravēja, \\ Mani naizdzērda.
1. Aizkyukuoju tāvu sātu \\ Ar žēleigu bolsu.
1. Moža mani bruoleits izdzērss, \\ Pa sadu staiguodams.

111. lpp.
1 Es ar sovu veireņu
1. Es ar sovu veireņu - reizē, reizē. \\ Jis iz dorbu, es iz cepļa - reizē, reizē.
1. Es ar sovu veirenu - reizē, reizē. \\ Jys nu dorba, es nu cepļa – reizē, reizē.
1. Es ar sovu veirenu - reizē, reizē. \\ Jys iz krūgu, es pa prīšku – reizē, reizē.
1. Es ar sovu veirenu - reizē, reizē. \\ Jys nu krūga, es pakali – reizē, reizē.
1. Es ar sovu veirenu - reizē, reizē. \\ Jys pi golda, es pi golda – reizē, reizē.
1. Es ar sovu veirenu - reizē, reizē. \\ Jys nu golda, es nu golda – reizē, reizē.
1. Es ar sovu veirenu - reizē, reizē. \\ Jys iz gultu, es jau gultā – reizē, reizē.
1. Es ar sovu veirenu - reizē, reizē. \\ Jys zem deča, es zam deča – reizē, reizē.

112. lpp.
1 Kū es beju sarībuse
1. Kū es beju sarībuse, oi, sarībuse \\ Sovai eistai māmeņai, oi, māmeņai.
1. Ka jai mani tautom deve, oi tautom deve, \\ Svešim ļaudim ryudynuot(i)m ryudynuot.
1. Buoleni, muni buoleni, \\ Vedit mani atpakaļ.
1. Muoseņa, muna muoseņa, \\ Nāsi vaira nūvadama.
1. Jo tev byus(i) loba dzeive, \\ Īsim tevi apraudzeit.
1. Jo tev byus(i) gryuta dzeive, \\ Nūsyuteisim dzagyuzeiti.
1. Buoleni, muni buoleni, \\ Dzagyuzeiti nasyutit(i).
1. Dzagyuzeite žēleigs putns, \\ Dzīd pūreņa maleņā(i).
1. Dzīd pūreņa maleņā, \\ Mani gaužy raudynoj.

113. lpp.
1 Es nabeju dūmuojuse
1. Es nabeju dūmuojuse, \\ Kū Laimeņa guoduojuse? \\ Oi, Laimeņa, muomuleite, \\ Kū Laimeņa guoduojus'!
1. Voi te mani vējš atpyute, \\ Yudiņs(i) atleiguoja.
1. Tī tautīša mīli vuordi, \\ Sērmī bārī kumeleni.
1. Ira loba šei vīteņa, \\ Ir teikams(i) oruojenš.

114. lpp.
1 Nikod saule nav cik sylta
1. Nikod saule nav cik sylta, \\ Kai ir sylta pavasar.
1. Nikod tautys nav tik meilys, \\ Kai ir meilys precejūt.
1. Pyrmajā(i) gadeņā \\ Iz rūcenis guldynoj.
1. Ūtrajā(i), trešajā \\ Naļaun gultys maleņā.
1. Boltu krekleņu apvylku, \\ Malns palyka nosojūt.
1. Lobu ļaužu bērneņš beju, \\ Slykts palyku dzeivojūt.
1. Jam māmeņa atpakaļ, \\ Nabyus ļaužu volūdeņ'.
1. Nabyus ļaužu voludeņu, \\ Nabyus gaužu asareņ'.

115. lpp.
1 Nataki spūleite
1. Nataki spūleite bez skrīmesteņa, \\ Naīšu tauteņuos bez buoleleņa.
1. Kas munu vaiņuku atpakaļ nūness? \\ Nūnese buoleleņš zūbyna golā.
1. Ai, buoleņ, buoleņ, kur lyki vaiņuku? \\ Nūnešu, īlyku māmeņai klēpī.
1. Ai, māmeņ, māmeņ, kur lyki vaiņuku? \\ Nūnešu, īlyku rūzeišu duorzā.
1. Raud tovys rūženis, raud maganenis, \\ Nav(a), kas palej, nav(a), kas ravej. 

116. lpp.
1 Oi, Dīveni, kū darēšu
1. Oi, Dīveni, kū darēšu, soka mani – dzāruoj' sīv. \\ Jimšu sovu vaiņuceņu, kuoršu nīdres galeņā.
1. Jimšu sovu gredzenteņu – svīsšu upes dybynā; \\ Poša taku upeitē, raudiveišu puļceņā.
1. Lobuok upis raudiveite, na dzāruoja leigaveņ'; \\ Yudiņs vīgli vyzynuoja, dzāruojs gauži raudynuoj'.

117. lpp.
1 Aiz upeitis es izaugu
1. Aiz upeitis es izaugu, \\ puor upeiti maņ aizved.
1. Palīk muni buoleleni \\ Upmolā(i) rauduodam'.
1. Sauc pa vordam maņ ir byutu: \\ Es, muoseņa, atpakaļ.
1. Bruoleit munu, mīlū, boltū, \\ Es naīšu atpakaļ(i).
1. Es naīšu atkapaļ(i), \\ Slykta tova leigaveņ'.
1. Ej, muoseņa, atpakaļ(i), \\ Ruošu sovu leigaveņ'.
1. Tu ruoj sovu leigaveņu, \\ Maņ nabyus(i) dzeivuošon'.
1. Es muoseņa laiceņam(i), \\ Leigaveņa myužeņam.

118. lpp.
1  Zeile zini nese
1. Muoseņ zeiļe zini nese, \\ Īt tautomi atsaceit.
1. Tu zeileitis naklausēji, \\ Ar tautom(i) saderēj'.
1. Tautys tevi ryudynuos(i), \\ Cik dīnenis maldynuos(i).
1. Tu sacēji rauduodama: \\ Laidit mani iz māmeņ'.
1. Tymsu nakšu nazabeidu, \\ Iz māmeņu nūtecēju.

119. lpp.
1 Paīsim mēs, muosenis
1. Paīsim mēs, muosenis, \\ Pa upis maleņu.
1. Tyma upis maleņa \\ Auga apeineitis.
1. Paškiusim apeiņus \\ Lobus da smuordeigus.
1. Padareisim aleņu \\ Soldonu da gordu.
1. Papraseiš' es gasteņus \\ Skaistus da bogotus.
1. Papraseiš' es māmeņas \\ Sovys šū vokori.
1. Ēdi, dzeri, māmeņa, \\ Reitā brauc iz sātu.
1. Kam tu mani atdevi \\ Tuolejuos tauteņuos.
1. Tuolejuos tauteņuos \\ Pi sveša puiškina.
1. Tai es gryuši pyušu, \\ Kai bolūdeits.
1. Tai es nūbuolēju, \\ Kai rudiņa zuole.

120. lpp.
1 Eima, eima, muosenis
1. Eima, eima, muosenis \\ Pa upeitis molu.
1. Tymā upis molā \\ Auga apeineiši.
1. Paškynu apeiņu \\ Zaļu da smuordeigu.

121. lpp.
1 Pūri, pūri, meži, meži
1. Pūri, pūri, meži, meži, \\ Kur muoseņu izdevām(i).
1. Nav nivīnys uoru pļovys, \\ Kur teleišu pagaleit.
1. Osa, osa pūra zuole, \\ Aiz osuma nazīdēja.
1. Borga, borga sveša muote, \\ Aiz borguma narunuoja.

122. lpp.
1 Iz māmeņu gostūs guoju
1. Iz māmeņu gostūs guoju, \\ Ceļa labi nazynuoju.
1. Zeile manim ceļu ruoda, \\ Laksteigola rosu trauce.
1. Rīksti, rīksti, ūgys, ūgys, \\ Lela ceļa maleņā,
1. Iz māmeņu staiguodama \\ Pa vīnai(i) izlasēju.
1. Ik vokorus laksteigola \\ Trīc bērzeitis zareņūs.
1. Ik vokoru muomuleņa \\ Gaida mani atejūt.

123. lpp.
1 Kam, māmeņa, man auklēji
1. Kam, māmeņa, man auklēji, \\ Kam tik daiļu audzynuoj.
1. Kam tu mani atvēlēji \\ Taidam krūga dzāruojam?
1. Lobuok mani muote mozu \\ Byutu dzelmē īsvīdus'.
1. Nakai lelu izaudzejūt, \\ Pi dzāruoja atdavus'.
1. Syltais yudiņs azarā, \\ Pūsta dzeive dzāruojam.

124. lpp.
1 Dzāruojeņš(i) bādojās
1. Dzāruojeņš(i) bāduojuosi, \\ Kur byus jimti ļaudaveņ.
1. Iz azara bolta puče, \\ Tei dzēruoja ļaudaveņa.
1. Bolta puče atsacēja, \\ Lobuok grymstu dybynā.
1. Dybynā(i) sylts yudiņs(i), \\ Pi dzāruoja gryuta dzeive.

125. lpp.
1 Gaška, ej iz sātu
1. Gaška, ej iz sātu, \\ Veirs tovs saslimis. \\ Pīdz. Šytū gluozeit, vēl vīn' gluozeit, \\ Tod es īš' iz sātu.
1. Gaška, ej iz sātu - \\ Veirs tovs zemē mērst. \\ Pīdz. 
1. Gaška, ej iz sātu - \\ Veirs jau nūmiris. \\ Pīdz. 
1. Gaška, ej iz sātu - \\ Veiru iz kopim vad. \\ Pīdz. 
1. Gaška, ej iz sātu - \\ Veirs jau apgobuots. \\ Pīdz. 
1. Gaška, ej iz sātu - \\ Precinīki brauc. \\ Pīdz. Kur mun' sūmeņ', kur muns širmeits – \\ Palākdama skrīšu.

126. lpp.
1  Palaid, palaid, vaciņkais
Pīdz. Palaid, palaid, vaciņkais,\\ Pa ūļneicu pagūļuot.
1. Ni es tevi laisšu, \\ Ni es pats īšu.
1. Īmīļuos jaunu, \\ Mani vac' atstuosi,
1. Es tev pērkšu sukni \\ I malnu kažuku.
1. Ni maņ tovys suknis vāg, \\ Ni tova kažuka.
1. Es vēļ jauna meiteneite, \\ Es vēļ grybu pagūļuot.
1. Es tev pērkšu mīstu, \\ I tū zaļū sadu.
1. Ni maņ tova mīsta vāg, \\ Ni tov zaļuo sada.
1. Tu vacs kai bess, \\ Tovs sads kai mežs.
 
127. lpp.
1 Cylpu, cylpu začeits lēce
1. Cylpu, cylpu začeits lēce \\ Nu opora oporā.
1. Tai cylpuoja dālu muote - \\  Dālam sīvys maklādam'.
1. Dāls iz cepļa gulādams \\ Ausis vīn(i) škurynuoja.
1. Dālu muote, meitu muote, \\ Obi divi līlējuos.
1. Tai pat beja dālu muotei \\ Meitu muoti juosalyudz.
1. Dālu muoti suni rēje \\ pa pogolmu īejūt.
1. Meitu muote nūsasmēje \\ Pa lūdzeņu vārdamuos.
1. Meitu muote meitiņuos \\ Kai līpeņa līpeņuos.
1. Dālu muote vadakluos \\ Kai ērkškeižu kryumeņūs.
1. Audzej muote tu meitiņu, \\ Lic dēleņu pazūlē.
1. Nu meitiņas vīglys dīnys, \\ Nu dēleņa asarenis.

128. lpp.
1 Es sovai māneņai
1. Es sovai māneņai \\ Niko loba nadarēju.
1. Izaugdama gonūs guoju, \\ Izauguse tauteņuos.
1. Izguojuse  tauteņuos(i), \\ Gaidu sovu muomuleņu.
1. Skrīn, biteite, iz tū molu, \\ Kur ir muan muomuleņa.
1. Aiznes munai muomuleņai \\ Symtu lobu vakareņu.
1. Ūtru symtu tēteišam(i) \\ Par šyupuļā kuorumeņu.

129. lpp.
1 Vysi muni rodi rauda
1. Vysi muni rodi rauda, \\ Ka es kolpa leigaveņ.
1. Kū raudat(i) jyus radeni, \\ Ka es poša narauduoj'.
1. Ka es poša narauduoju \\ Ar kaļpeņu darādam'.
1. Daža loba saimineica \\ Cymdā slauka asareņ's.
1. Daža loba kolpa sīva \\ Cymdā naudu žvadzynuoj'.

130. lpp.
1 Nadū Dīvs(i) veitulam
1. Nadū Dīvs(i) veitulam(i) \\ Boltim zīdim nūzīdēt(i).
1. Nadūd Dīvs(i) dzāruojam(i) \\ Nūjimt munu vainadzeņu.
1. Dzāruojeņa ļaudaveņa \\ Ik vokoru gauži raud.
1. Raud par veiru dzāruojeņu, \\ Raud par bāru kumeleņu.
1. Aizdaguse garu skolu \\ Sēžu ilgi vokorā(i).
1. Sēžu ilgi vokorā(i), \\ Gaidu krūga dzāruojeņu.
1. Gaidu krūga dzēruojeņu \\ Nu krūdzeņa atejūt(i).
1. Sadag muns(i) garais skols(i), \\ Eimu gulēt rauduodam'.
1. Ni da gultys nadaguoju, \\ Syt pi lūga dzāruojeņš.
1. Laid īkšā(i), ļaudaveņa, \\ Voi ir sylta ustabeņa.
1. Taidam krūga dzāruojam(i) \\ Sylts celeņa maleņā.
1. Akmiņs – meikstais spiļventeņš(i), \\ Dubli – boltais paladzeņš.

131. lpp.
1 Vysys dīnenis zynuoju
1. Vysys dīnenis zynuoju, \\ Treis dīneņu nazynuoju.
1. Dzymstamuos, mērstamuos, \\ Ejamuos(i) tauteņuos.
1. Ka zynuotu tū dīneņu, \\ Kuru dīnu tautys brauce.
1. Lobuok byutu tū dīneņu \\ Zam egleitis sēdējus'.
1. Lobuok muns vaiņuceņš \\ Ar skujeņom pībiris.
1. Na kai muns bolts vaidzeņš \\ Ar osorom nūmozgots.

132. lpp.
1  Stuodēju īveņu
1. Stuodēju īveņu pļavenis molā, \\ Izauga uobele pūra vydā.
1. Vaicuoja īveņa nu obelis: \\ Obele, muoseņ, voi lab' tev pūrā?
1. Oi, nalab', nalab', īveņ(i) muoseņ: \\ Malnuos(i) dyunis grauž munys saknis.
1. Zīmeļa vēji lauž munus zorus, \\ Vysaidi putni ād munys ūgys.
1. Oi, nalob', nalob', īveņ(i), muoseņ! \\ Vaicuoja Anneņa nu draudzeņu.
1. Draudzinis mīluos, voi lobs muns bryutguons? \\ Oi, nalobs, nalobs, īveņ(i), muoseņ!
1. Kai īs iz krūgu, dzers vysu dīnu, \\ Atīs nu krūga, siss tovu golvu.
1. Za dzelom, za dzelom tev tuo vajdzēje, \\ Bej tev vysta ar pīcim cuolim.
1. Div' nes(i) radnīkam, div' staravojam, \\ Pīktū nūness bazneicys kungam.
1. Jys tevi sasēja, sapiņkerēja, \\ Za dzelom, za dzelom sapiņkerēja.

134. lpp.
1 Aiz kaļneņa lela muiža
1. Aiz kaļneņa lela muiža, \\ Sērmi zyrgi, jauni puiši.
1. Sērmi zyrgi, jauni puiši, \\ Vīgli mani vyzynuoja.
1. Pavaduši gabaleņu, \\ Vaicoj zalta, sudobreņa.
1. Voj jyus gudri vairuodami? \\ Kur es jimšu, kas maņ dūs?
1. Ni maņ tāva, ni māmenis, \\ Ni eistuo(i) buoleleņa.
1. Mežā tāvs(i), mežā muote, \\ Mežā muni buoleleni.
1. Ūzula – tāvs(i), līpa – muote, \\ Veituleni – buoleleni.

135. lpp.
1 Kiukoj oru dzagiuzeite
1. Kiukoj oru dzagiuzeite \\ Muna tāva teirumā.
1. Ka tev nava cyta kūka, \\ Kiukoj nīdres galeņā.
1. Aizsmokuse dzagiuzeite, \\ Nadzērd vaira kiukojūt.
1. Aizmērsa mani māmeņa, \\ Naradz vaira ateimūt.
1. Kiukoj uoru dzagiuzeite, \\ Tu kiukuoji, es rauduoj'.
1. Tev pītryuka zaļuos bērzes, \\ Maņ nūmyra muomuleņ'.
1. Kam kiukuoji, dzagiuzeite, \\ Kam tu mani raudynuoj'?
1. Dzēržu tevi kiukojūt, \\ Dūmoj sovu muomuleņ'.

136. lpp.
1 Atīt poša bolta vīšņa
1. Atīt poša bolta vīšņa \\ Par azaru leigodama.
1. Atīt poša Laimesmuote, \\ Buorineites apsavārtu.
1. Lobs vokors(i), buorineite, \\ Tautuos dzēržu atdūdūt(i).
1. Nava tīsa, Laimesmuote, \\ Nava vysas gataveibas.
1. Es ar Dīvu, buorineite, \\ Dūšu vysu gataveibu.
1. Symtu vušku, symtu gūvu, \\ Pussimteņa vylnuoneišu.
1. Pussimteņa vylnuoneišu, \\ Myužam gudru oruojeņu.
1. Ka gaļveņas nadauzeitu, \\ Ka maizeitis nažāluotu.

137. lpp.
1 Ai, Muoreņa, tērgā guoja
1. Ai, Muoreņa, tērgā guoja \\ Mani leidza vadynuoja.
1. Sev apjyudze zalta jūstu, \\ Maņ apjyudze sudrabeņu.
1. Apjyuzdama tai sacēja, \\ Nosoj skaisti buorineite.
1. Kai jei tai pasacēja, \\ Maņ nūbyra asarenis.

138. lpp.
1 Reigas kungi, namnīceni
1. Reigas kungi, namnīceni, \\ Sajam naudu žvuordzynūt(i).
1. Vīna guoja, ūtra guoja, \\ Pastareite tik naguoja.
1. Tei nūguoja uz upeiti, \\ Upesmolu dzīduodama.
1. Upesmolu dzīduodama, \\ Zalta zīdus laseidama.
1. Pēc zīdeņa snīdzūtīs, \\ Īkreit zeiļu vaiņuceņš.
1. Pēc vaiņuka snīdzūtīs, \\ Īkreit poša nosuotuoj'.
1. Tei upeite iztecēja \\ Deveņim(i) leikumim.
1. Deveitā(i) leikumā(i) \\ Tur izauga kupla līpa.
1. Es, bruoleiti, kūklis škeltu, \\ Tuos kūkleitis skaiški skaņ.
1. Soka muote rauduodama: \\ Tur dzīd muna pastareite.
1. Tur dzīd muna pastareite, \\ Munu vysu sajāmuoja.
1. Munu vysu sajāmuoja, \\ Munu vysu meiluotuoja.
1. Munu vysu meiluotuoja, \\ Munu vysu vadeituoja.
1. Munu vysu vadeituoja, \\ Munas vītas taiseituoja.
1. Munas vītas taiseituoja, \\ Munu kuoju uovējeņa.

139. lpp.
1 Atīt vīna bolta vīšņa
1. Atīt vīna bolta vīšņa \\ Par azaru leiguodama.
1. Tei nabeja bolta vīšņa, \\ Tei buorines Laime beja.
1. Lobvokor, buorineite, \\ Dzēržu tevi sadarātu.
1. Lobvokor(i), Laimes muote, \\ Nava vysa gataveiba.
1. Ej ar Dīvu, buorineite, \\ Dūšu vysu gataveibu.
1. Dūšu puori sērmu zyrgu, \\ Dūšu boltys vyllaineitis.
1. Dūd sovam(i) oruojam(i), \\ Lai tys ora, lai ecēja.
1. Lai tys mani pīminēja \\ Par Laimenis vēlējumu.

141. lpp.
1 Muote dēleņu auklēja
1. Muote dēleņu  auklēja \\ Vīglas dīnas dūmuodama.
1. Nasagaida vīglys dīnys, \\ Izaudzēja karaveiru.
1. Muote vylka bruņu kraklu, \\ Tāvs apmauce zuobaceņ'š.
1. Muosa sēje zeida jūstu, \\ Augumeņu mēreidam'.
1. Bruoļs izdeve kumeleņu \\ Nu stalleiša rauduodams.
1. Juoj, bruoleiti, naraudoj, \\ Par treis godi atpakaļ.
1. Napaguoja treis gadeni, \\ Attak bārais kumeleņš.
1. Pavaicuoju kumeleņam, \\ Kur palyka juojējeņš.
1. Tī palyka juojējeņš, \\ Kur guļ veiri kai ūzuly.
1. Krystā lykti zūbeņteni, \\ Kaudzē krautys capureit's.

142. lpp.
1 Zvīdzi, zvīdzi sērmais zirdzeņ
1. Zvīdzi, zvīdzi sērmais zirdzeņ, \\ Videnī staļļa stuovādams'i.audi,
1. Raudi, raudim jaunais puiseit, \\ Uz kareņu aizīdams(i).
1. Nūsyutēju tāvam ziņu, \\ Lai puordeve sovu zemi, \\ Lai izpērka maņ nu kara.
1. Tāvs(i) zemi napuordeve, \\ Maņ nu kara naizpērka.
1. Nūsyutēju muotei ziņu, \\ Lai puordeve sovu gūvi, \\ Lai izpērka maņ nu kara.
1. Muote gūvi napuordeve, \\ Maņ nu kara naizpērka.
1. Nūsyutēju bruoļam ziņu, \\ Lai puordeve sovu zyrgu, \\ Lai izpērka maņ nu kara.
1. Bruoļs(i) zyrgu napuordeve, \\ Maņ nu kara naizpērka.
1. Nūsyutēju muosai  ziņu, \\ Lai puordeve sovu pyuru, \\ Lai izpērka maņ nu kara.
1. Muosa pyuru napuordeve, \\ Maņ nu kara naizpērka.
1. Nūsyutēju bryutei ziņu, \\ Lai puordeve sovu krūni, \\ Lai izpērka maņ nu kara.
1. Bryute krūni puordavuse, \\ Maņ nu kara izpērkuse.

143. lpp.
1 Snīgi snyga, putynuoja
1. Snīgi snyga, putynuoja, \\ Bolti juoja karaveiri.
1. Tuoli beja, napazynu, \\ Voj tī muni bruoleleni.

144. lpp.
1 Kuopu, kuopu kolnā
1. Kuopu, kuopu kolnā, \\ Pošā kolna golā: \\ Radzu sovu leigaveņu \\ Gauži raudojūt.
1. Kū tu, sirsneņ, raudi, \\ Kū tu bāduojīs(i)? \\ Kai maņ beja narauduoti: \\ Bruoleņš karā juoj.
1. Karā jam bej juot(i), \\ Karā(i) palikti: \\ Karā beja gryutas dīnas \\ Tāva dēleņam.

145. lpp.
1 Nu šo poša agra reita
1. Nu šo poša agra reita \\ Šķeirēs muote tovs dēleņš(i).
1. Naprasēs(i) bolta krakla, \\ Nadūs malna izmozguot.
1. Muote oda dīgu zečes, \\ Tāvs šyun kara zuobaceņ'.
1. Meikstys muotes dīgu zečes, \\ Cīti tāva zuobaceņ'.
1. Nuoc, muoseņa, snīdz rūceņu, \\ Nu es kuopšu kumeļā.
1. Lai rit munys asarenis \\ Uz tovom(i) rūceņom.
1. Kod tu rūkys nūmozguosi, \\ Tod tu mani pīminēsi.
1. Muns dēleņš ir karaveirs, \\ Kara bruņu nosuotuojs.
1. Vaicoj muote palaizdama, \\ Kod, dēleņ(i), tu puorīsi.
1. Ni myužam(i) napuornuokšu \\ Tāva durvu vyrynuot.

146. lpp.
1 Zemli zvaigzneite puorgoja
1. Zemli zvaigzneite puorgoja, \\ Pa tū mīžu leidumeņ.
1. Svātā Muora puortecēja, \\ Atnas jaunu oruojeņu.
1. Kur tecēsi, mīluo Muora, \\ Bez sauleitis vokorā.
1. Tuos sēteņas apraudzeit(i) \\ Kur bērneni buorineiši.
1. Pi Muoreņas spūdri lūgi, \\ Boltu durvu ustabeņ'.
1. Tī naksneņu saule guļ, \\ Tī dīneņu mēnesneits.
1. Tī puoguļ(i) dvēseleites, \\ Atejamys, aizejamys.
1. Škir, Dīveni, lelus karus, \\ Žāloj ļaužu dvēseleiš'.
1. Svāta Muora pīkususe \\ Dvēseleites nosuodam'.
1. Jam Dīveņu pi rūceņas \\ Garu ceļu staigojūt.
1. Ni maņ tāva, ni māmeņas \\ Pi rūceņas voduotuoj'.

147. lpp.
1 Zynu, zynu tāva sātu
1. Zynu, zynu tāva sātu, \\ Navajaga ruodeituoja.
1. Tī bej' muna tāva sāta, \\ Kur aug kuply ūzuleni.
1. Strodi dzīd(i) golūtnē, \\ Laksteigola pazarē.
1. Tī es moza gonūs guoju, \\ Tī es pynu vainadzeņu.
1. Gudri muni buoleleni, \\ Gudri lely, gudri mozi.
1. Pats mozuokais buoleleņš \\ Nīdru stalleiti taisēja.
1. Pyuš vējenis, čaukst nīdreitis, \\ Doncoj stallī kumeleņš.
1. Nū tuolīnes es pazynu \\ Sova tāva kumeleņu.
1. Pylna mute smolku dzeļžu, \\ Īt galveņu grūzeidams.