<song>
<title>Veļu upe pārplūdus'</title>
<sources>
<source label='FkLaiva'/>
</sources>
<tags>Veļu laiks</tags>
<narrator>Gruzīšu māte Lubānā( dzied ar saukšanu )</narrator>
<musicBy></musicBy>
<lyricsBy></lyricsBy>
<genre>1B</genre>
<ref></ref>

<lyrics>
# Veļu upe pārplūdus', no krastiemi izgājus'.\\
Tu paliki tai pusē, mums palikti šai pusē.
# Noriet Saule vakarā, gan atnāksi citu rīt',\\
Ko ved smilšu kalniņā, tas mūžami neatnāks.
# Zinu dienu pie dieniņas, vienu dienu nezināj',\\
To dieniņu nezināj', kad zūd manis augumiņš.
# Mana balta māmuliņ', cietu miegu aizmigus':\\
Gana teku, gana raud', nedzirdēja, neredzēj'.
# Nu aizmiga mūs' tētinš baltā smilšu kalniņā,\\
Gana teku, gana raud', nedzirdēja, neredzēj'.
# Kas manai māmiņai /tētiņam/ šo naksniņu vietu tais'?\\
Veļu māte vietu tais', skuju klāja paladziņ'.
# Aiz žēluma nevarēj' uz zemiti raudzīties,\\
Kam zemīte tu panēm' mīļu vārdu devējiņ'?
# Ne darbiņis man šķīrās, ne vedāsi valodiņ',\\
Sirds man smaga palikus', asarāmi piemirkus'.

# Veļu upe pārplūdus', no krastiemi izgājus'.\\
Tu paliki tai pusē, mums palikti šai pusē.
# Burbuļaina upe tek, no kalniņa lejiņā;\\
Tā aizteka mans mūžiņš, veļu kalna smiltiņās.
# Koši zieda veļu kalni dzelteniemi ziediņiemi;\\
Tur guļ brāļi dravenieki, tur māsiņas rakstītājas.
# Visi zieda smilšu kaln' sudrabiņa ziediņiem,\\
Tur guļ mani bāleliņ' sudrabiņa kalējiņ'. 
# Laba, laba zemes māt', par visāmi māminām:\\
Tā saņēma labus laun's ar abāmi rociņām.
# Veļu māte priecājās, kapu malu staigājot:\\
Gan dēliņu arājiņ', gan meitiņu malējiņ'.
# Šai saulēi, šai zemēi viesam vieni padzīvoju;\\
Viņa saule, viņa zeme, tā visami mūžiņami.
# Šai saulēi dzīvojoti, viņu Sauli daudzināju;\\
Še atnācu ciemotiesi, viņā mūžu nodzīvoju.
( šis vārdu variants Veļu laikam )

</lyrics>
</song>