<song>

<title>Visu gadu Jāni gaidu</title>
<sources>
<source label='FkLaiva'/>
</sources>
<tags>Jāņi</tags>
<narrator>Lizete Lapsa, dz. 1881. Gulbenē; pier. E. Melngailis 1931.g. IIId. 1007</narrator>
<musicBy></musicBy>
<lyricsBy></lyricsBy>
<genre>1B</genre>
<ref></ref>

<lyrics>
# Visu gadu Jāni gaidu, līgo, līgoi, nevarēju sagaidīti, līgo!\\
Nu es viņu sagaidīju pašā Jaņu vakarāi.
# Kur, Jānīti, tu gulēji šo garoi vasariņu ?\\
Es gulēju tīrumāi aiz pelēka akmentiņa,\\
Niedru malku kurināju, lai dūmiņi nekūpēja.
# Grezni, grezni Jānīts jāja appuškotu kumeliņu.\\
Tec, māsiņa, atcel vārtus, lai jāj Jānis sētiņāi.
# Nevienami tā nebija, kā tam mūsu Jānīšami:\\
No kājāmi ziedi bira, no rokāmi sudrabiņis.
# Jānīts nāca, Jānīts nāca, kur Jānīti guldīsimi?\\
Klētiņāi guldīsimi mīkstās liepu lapiņāsi,\\
Mīkstās liepu lapiņāsi, baltos linu palagosi.
# Jānīšami gari svārki, zālei rasu noslaucīja,\\
Lai nemirka Jāņa bērni, visu nakti līgodami.


# Kas spīdēja, kas mirdzēja pie Jānīša namaduru?\\
Jāņu māte palējusi sīku zeltu sudrabiņu.
# Melna odze iztecēja no Jānīša istabiņas;\\
Tā nebija melna odze, tā bij' pati Jānu māte.
# Kupla liepa locījāsi deviņiemi zariņiemi;\\
Tā nebija kupla liepa, tā bij' pati Jāņu māte.
Kas apvilka zelta stīgu gar Jānīša istabiņu?\\
Jāņa bērni apvilkuši, Jāņu nakti līgojoti.
</lyrics>
</song>