<song>
<title>Jānīts brauca katru gadu</title>
<sources>
<!--<source label=''/>-->
</sources>
<tags>ligodziesma</tags>
<narrator></narrator>
<musicBy></musicBy>
<lyricsBy></lyricsBy>
<genre></genre>
<ref></ref>
<lyrics># Jānīts brauca katru gadu, atved zāļu vezumiņu.
# Še saujiņa, te saujiņa, lai zied visa pasaulīte. 
# Jānīšami pavaicāju, kādu zāli pirmo rauti. 
# Rauj pa priekšu buldurjāni, pēc sarkanu āboliņu. 
# Jāņa bērni nezināja, kādas īstas Jāņa zāles. 
# Pumpatenes, rūpatenes - tās bij īstas Jāņa zāles. 
# Plūcat, meitas, puķu pušķus daždažādi izraibotus - 
# Zilus, baltus, iedzeltenus, kas Jāņos uzziedēja. 
# Līdzat, meitas, man dziedāt, es ievešu puķītēs:
# Viena puķe, trīs lapiņas, trejdeviņi ziedi zied. 
# Veda mani zālītēs, es zālīšu nepazinu:
# Es noplūcu griķu druvu, par ābolu domādama. 
# Visas bija Jāņu zāles, ko plūc Jāņu vakarā; 
# Visi bija Jāņu bērni, kas Jānīti daudzināja. 
# Visa bija Jāņu zāle, ko plūc Jāņu vakarā;
# Ko plūc rīta saulītē, tā vairs lieti nederēja. 
# Visa bija Jāņu zāle, ko plūc Jāņu vakarā:
# Vībotnīte, papardīte, sarkanais āboliņš. 
# Es nopinu vainadziņu no tiem pura vaivariem, 
# To uzliku Jānīšam, lai tas reibtu nepiedzēris. 
# Es saviju vainadziņu trejdeviņi ziediņiem:
# To uzliku galviņā, Jāņu nakti līgodama. 
# Viena pati Jāņu zāle deviņiem žuburiem;
# Devītāi žuburā zelta poga galiņā. 
# Vai tās visas Jāņu zāles, ko plūc Jāņu vakarā?
# Zilgalvīši, rudzpuķītes, tās īstenas Jāņu zāles. 
# Eita, meitas, zālītēs, vediet mani mazāko!
# Jūs zālīšu plūcējiņas, es rasiņas bridējiņa. 
# Pļavas dziesmu nodziedāju pār pļaviņu pāriedama; 
# Man piebira pilnas kurpes zilu ziedu, zelta rasas. 
# Es nopinu vainadziņu no deviņi Jāņu ziedu; 
# Spīdēj mans vainadziņš caur deviņi glāžu logi. 
# Jo spīdēja, jo valkāju, tautu dēlus kaitināju. </lyrics>
</song>