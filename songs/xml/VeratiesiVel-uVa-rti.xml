<song>

<title>Veratiesi veļu vārti</title>
<sources>
<source label='FkLaiva'/>
</sources>
<tags>veļu laiks</tags>
<narrator></narrator>
<musicBy></musicBy>
<lyricsBy></lyricsBy>
<genre>1B</genre>
<ref></ref>

<lyrics>
# Veratiesi Veļu vārti, līdz pašami galiņami, līdz pašami galiņami!\\
Nu nāk mana māmuliņa, mani balti bāleliņi.
# Nāci, nāci Veļu māte, ko par miegu bēdājiesi,\\
Atradīsi biezu putru gara galda galiņāi.
# Es redzēju Veļu māti pa vārtiemi ienākoti,\\
Baltu segu apsegusi, smilšu kurpes kājiņāi.
# Vilteniece Veļu māte, dažu labu pievīlusi:\\
Sakās sērstu aicināti, nelaiž vaira atpakaļi.
# Laima kāra šūpulīti, Veļu māte noraisīja;\\
Zemes māte kaulus prasa, Veļu māte dvēselīti.
# Kas tur daiļi gavilēja kapu kalna galiņāi?\\
Mūs' māsiņa gavilēja, Veļu govis ganīdama.
# Kur māmiņa, tu tecēji, ar to krūkļu vācelīti?\\
Es tecēšu odziņāsi, Veļu māte ogas prasa. 

# Balta sēda Veļu māte baltābola kalniņāi;\\
Pilnas rokas baltu puķu, klēpī balta villainīte.
# Koši zieda veļu kalni dzelteniemi ziediņiemi;\\
Tur guļ brāļi dravenieki, tur māsiņas rakstītājas.
# Ne visiemi Laima taisa labu vietu maliņāi;
Citam Dievis, citam Laima, citam taisa Veļu māte.
# Dar' Dieviņi zelta sētu visgarāmi jūras malu,\\
Lai nevara Veļu māte, visu zemi zēģelēti.
# Šai saulēi, šai zemēi viesam vieni padzīvoju;\\
Viņa saule, viņa zeme, tā visami mūžiņami.
# Šai saulēi dzīvojoti, viņu Sauli daudzināju;\\
Še atnācu ciemotiesi, viņā mūžu nodzīvoju.
# Māte, mana mīļā māte, ne tā mana mūža māte;\\
Tā Saulīte, tā zemīte, tā bij' mana mūža māte.
</lyrics>
</song>