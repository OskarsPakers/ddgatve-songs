<song>
<title>096</title>
<source>#TavaPatveruma,#096</source>
<tags>christian</tags>
<narrator></narrator>
<musicBy>anon</musicBy>
<lyricsBy>anon</lyricsBy>
<genre>1B</genre>
<ref></ref>
<lyrics># Pielūdzu es Tevi, augstais, svētais Dievs, kas šai Sakramentā esi klāt arvien. \\ Savu sirdi nesu Tev par upuri, Jēzu, lai tā pieder Tev vien mūžīgi. 
# Nespēj Tevi aptvert cilvēciskais prāts, bet Tu mīlestībā žēlīgs pretī nāc. \\ Tu mums spoža saule, gaišais dienas rīts, lai gan Sakramenta noslēpumā tīts. 
# Šeit es redzu Tevi, savu Glābēju, vainagotu ērkšķiem, krustā piesitu. \\ Nožēlā es lūdzos: Jēzu, piedod man, kā reiz piedevi pie krusta slepkavam. 
# Tu man žēlastībā svētās rokas sniedz, dziļās naglu rētas acīm skatīt liec. \\ Līdz ar Tomu spēju ticēt, iesaukties: Jēzu, labais Jēzu. Tu mans Kungs un Dievs. 
# Jēzu, dzīvā maize - tam, kas izsalcis, spēks un spirdzinājums - tam, kas paguris, \\ spoža laimes diena - bēdu nomāktam, uzticamais Glābējs - katram cilvēkam. 
# Žēlsirdīgais Jēzu, labais pelikān, Tava Asins svētā - pestīšana man. \\ Cik šī Asins dārga - lāses pietiktu, pasaulei lai visas vainas noņemtu. 
# Sakramentā Svētā, žēlsirdīgais Dievs, Tu mūs vienmēr gaidi, mūsu ilgojies. \\ Pieņem mūs, Kungs Jēzu, savā gādībā, aizved mūs Sev līdzi gaišā mūžībā. Amen.</lyrics>
</song>