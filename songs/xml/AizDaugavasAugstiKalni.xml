<song>

<title>Aiz Daugavas augsti kalni</title>
<sources>
<source label='FkLaiva'/>
</sources>
<tags>Saucamā, āra</tags>
<narrator>Daugavas sauciens, Lielvārde</narrator>
<musicBy></musicBy>
<lyricsBy></lyricsBy>
<genre>1B</genre>
<ref></ref>

<lyrics>
# Aiz Daugavas augsti kalni, tur sarkanas ogas auga; aiz Daugavas augsti kalni, tur sarkanas ogas auga,tur sarkanas ogas aug'.\\
Saules meitas lasītajas ar sudraba kanniņāmi.\\
( Tur Saulīte raudājusi, tur birušas asariņas).
# Divi bija, divi bija, kas miedziņa negulēja:\\
Viena Saule negulēja, otra - strauja Daugaviņa.
# Kalnā kāpu skatītiesi, kā raženi upe teka:\\
Pa malāmi zelts tecēja, vidū rita sudrabiņis.
# Līku loku upe teki, zaru, zaru Daugaviņa.\\
Upe kārklu pieaugusi, Daugaviņa ozoliņu.
# Līdz pusei Daugaviņa sudrabāi vizuļoja;\\
Iemetami zelta slotu, lai tā visa vizuļoja.
# Kas kaitēja Daugavai, tecēj' dienu, tecēj' nakti;\\
Dienu nesa sudrabiņu, nakti zeltu ritināja.
# Strauji teka Daugaviņa, dažu grūda dibenāi:\\
Gan tur zelta, gan sudraba, gan māmiņas auklējuma.
# Pūt, vējiņi sila malu, necel viļņus Daugavāi:\\
Pilna laiva piesēdusi manu baltu bāleliņu.
# Pasēdiesi, vēja Māte, sausas egles galiņāi,\\
Kamēr mani bāleliņi pāries strauju Daugaviņu.
# Droši bridu šauru upi, baili bridu Daugaviņu:\\
Tur noslīka mans brālītis kumeļāi sēdēdamis.
# Visas upes cauri jāju, Daugaviņu nevarēju,\\
Daugaviņu nevarēju, tā bij pilna dvēselīšu.
# Ai, Daugava, Daugaviņa, tu asaru dzērējiņa:\\
Daža māte dēlu rauda, daža māsa bāleliņu,\\
Daža laba mātes meita noraud savu arājiņu,\\
Noraud savu arājiņu, savu maizes devējiņu. 

</lyrics>
</song>