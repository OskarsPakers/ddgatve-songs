<song>

<title>Šaura, šaura man laiviņa</title>
<sources>
<source label='FkLaiva'/>
</sources>
<tags>jūra</tags>
<narrator>K.Blaubergs Jēkabpils Sēlpilī; Pier. A. Jurjāns&quot; d. dz.&quot;748</narrator>
<musicBy></musicBy>
<lyricsBy></lyricsBy>
<genre>1B</genre>
<ref></ref>

<lyrics>
# Šaura, šaura man laiviņa, man laiviņa, noplīsusi zēģelīt'.\\
Nevarēju līdzi tikti ar citiemi zvejniekiem.
# Ūdens ceļu iesākdamis, Dievam devu dvēselīt':\\
Nei zariņa nosaķēru, nei pasaucu māmuliņ's.
# Laiva, laiva, airi, airi, tie bij mani bāleliņ':\\
Laiviņ leca augstus viļņus, airi vilka maliņā.
# Gaida māte ceļa vīra, vēl jo vairi (vēl vairāki) laiviniek':\\
Laivinieka dvēselīte uz ūdeņa plivināj'.
# Neviens mani nedzirdēja, kad jūrāi gavilēj';\\
Jūras kāpas tās dzirdēja, silā sīki priedulāj'.
# Lai bij grūti kam bij grūti, grūt bij laivas stūrmaņam:\\
Tas gulēja dažu nakti apautāmi kājiņām;\\
Tam bij grābti zelta naudu ar abāmi rociņām.
# Es redzēju Jūras māti siekiem naudu mērojam,\\
Siekiem naudu mērojami, pūriem vecu dālderīš'.\\
Es tev lūdzu jūras māte, dod man kādu riekužiņ'!
# Šodien Saule bāla teka aiz lielāmi žēlabām:\\
Vakar slīka oša laiva sudrabiņa zēģelēm.
# Div' svecītes jūrā dega, div sudraba lukturīš':\\
Tā dēliņa nauda dega, kas guļ jūras dibenā.
</lyrics>
</song>