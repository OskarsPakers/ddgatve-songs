<song>
<title>Gani, gani, sargiet kazu</title>
<sources>
<!--<source label=''/>-->
</sources>
<tags>ziemassvetki|rotaldziesma</tags>
<narrator></narrator>
<musicBy></musicBy>
<lyricsBy></lyricsBy>
<genre></genre>
<ref></ref>
<lyrics># Gani, gani, sargiet kazu,\\ Kazai jāja preciniek'.
# Vilciņš savu zobentiņu\\ Gar akmeni trīdināj'.
# Skic, kaziņa, mežiņā(i)\\ Liepu lapu lupināt.
# Bet tik pate pasargiesi\\ No tā meža junkuriņ'.
# Tu, kaziņa, pati zini,\\ Kāds vilkami mundieriņš. 
# Īsi, strupi kamzolīsi,\\ Pazolēti zābaciņ'.
# Vilciņš kazu saplosīja\\ Sīkā kārklu krūmiņā.

**Rotaļas apraksts:** 
Rotaļnieki izveido dārziņu, Kaza - vidū, vilks - ārpusē. Visi iet pa apli, 
ik pantā mainot virzienu, un dzied. Dārziņš apstājas; 
Vilks iet pie katra gana un prasa: &quot;Kam tie vārti?&quot; 
Viņam atbild, ka tie esot kazas, zirga, govs, cūkas u.c. dzīvnieku vārti. 
Beidzot kāds saka: &quot;Tie ir vilka vārti.&quot; Vilks traucas pa vārtiem iekšā 
un pūlas noķert Kazu, bet šī mūk pa citiem vārtiem ārā. 
Kaza drīkst skriet cauri visiem vārtiem (tikai ne visu laiku 
caur vieniem un tiem pašiem ārā un tūlīt iekšā). 
Vilks - tikai caur saviem. Kad beidzot vilks noķer Kazu, 
tad abi nāk vidū un griežas elkoņos, bet pārējie palēciena solī 
danco dārziņā apkārt. Kaza izvēlas nākamo vilku, bet vilks - kazu, un rotaļu var sākt no gala.
</lyrics>
</song>