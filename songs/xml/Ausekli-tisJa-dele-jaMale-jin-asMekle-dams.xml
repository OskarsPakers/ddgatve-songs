<song>

<title>Auseklītis jādelēja</title>
<sources>
<source label='FkLaiva'/>
</sources>
<tags>rotaļa</tags>
<narrator>Lejasciems &quot; Dindaru dandaru&quot;</narrator>
<musicBy></musicBy>
<lyricsBy></lyricsBy>
<genre>1B</genre>
<ref></ref>

<lyrics>

Rotaļnieki nostājas kolonnā pa vienam, katrs uzliek rokas priekšā stāvošajam uz pleciem. Tikai viens - Auseklis - paliek
ārpusē, jāj uz skala trīs reiz kolonnai apkārt un dzied.

# Auseklītis jādelēja, malējiņas meklēdams, Auseklītis jādelēj', malējiņas meklēdams.

Auseklis apstājas kolonnas priekšgalā un prasa pirmajam:

- Cik tālu Sietiņš?
- Deviņas jūdzes.
- Vai varu panākt?
- Ja labs zirgs, vari gan.

Auseklis, rokā turēdams grīstē sagrieztu dvieli, strauji dodas uz kolonnas pakaļgalu un cenšas ar to iesist pēdejam stāvētājam
- Sietiņam. Viņš no Ausekļa bēg, skriedams kolonnai apkārt. ja pēc trim apskrējieniem bēglis vēl nav noķerts,
tad Sietiņš nostājas kolonnas sākumā un Auseklis sāk visu no sākuma. Turpretī, ja Auseklis Sietiņu noķer - iesit viņam ar dvieli,
tad pats nostājas kolonnas priekšgalā un atdod dvieli Sietiņam, kurš nu kļūst par jauno Ausekli un atsāk rotaļu.


</lyrics>
</song>