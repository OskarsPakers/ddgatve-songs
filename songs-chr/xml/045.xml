<song>
<title>045</title>
<source>#TavaPatveruma,#045</source>
<tags>christian</tags>
<narrator></narrator>
<musicBy>anon</musicBy>
<lyricsBy>anon</lyricsBy>
<genre>1B</genre>
<ref></ref>
<lyrics># Aglona, Aglona, Latgales ilgas, brīnumu Jaunava svētceļiniekiem. \\ Mārzemes ezerus turi Tu klēpī, pakalnus, tīrumus sargā un svētī. (2x) 
# Sentēvu Māra un latviešu Māte, izlūdz no Dieva mums ticību dzīvu! \\ Uzturi tikumus svētus un cēlus, pasargā, glabā Tu latviešu dēlus! (2x) 
# Aglonas Dievmāte, Jaunava skaidrā, Mārzemes ticīgo aizstāve labā, \\ vienoti lūgšanā, sāpes Tev sūdzam, pievērs jel vaigu mums, uzklausi - lūdzam! (2x) 
# Baznīcas Māte un Svētceļniece, sekoji Dēlam Tu ciešanu ceļā, \\ Golgātas kalnā Tam līdzcieti sāpes, stāvēji klāt Viņam upura slāpēs. (2x) 
# Jēzus no krusta mums vēlēja Tevi: &quot;Lūk, Tava Māte&quot; - viņš māceklim teica. \\ Iedams pie Tēva, Viņš sūtīja Māti, lai Tu arvien pie mums stāvētu pati. (2x) 
# Dieva gars Tevi ir pildījis, Svētā, svētīgu teiks Tevi paaudzes visas: \\ Mārzemes ciltīm Tu svētību nesi, aizbildne, glābēja, cerība esi. (2x) 
# Debesīs uzņemtā, augustā sveiktā, pulcini Aglonā ticīgo tautu \\ lūgt Tevi, Jaunavu, Aglonas Māti, ceļu uz debesīm lai Tu mums rādi! (2x)</lyrics>
</song>