<song>
<title>Pērkonītis</title>
<sources>
<!--<source label=''/>-->
</sources>
<tags>ligodziesma</tags>
<narrator></narrator>
<musicBy></musicBy>
<lyricsBy></lyricsBy>
<genre note="augšējā balss ir sākotnējā melodija">1B+1B</genre>
<mode>major</mode>
<keys>5|1</keys>
<motive>c c e e c c c c</motive>
<ref>http://www.liis.lv/deja/RP/RigPerk.htm</ref>
<lyrics># Pērkonītis ducināja\\ Visu cauru vasariņ'.\\ Lai rīb tautu istabiņa\\ Jele šādu vakariņ'!
# Ko dosim Pērkonam\\ Par vasaras graudumiņ'-\\ Sieku rudzu, sieku miežu,\\ Pusbirkavu apinīš.
# Danco Dievis ar Pērkonu,\\ Es ar savu bāleliņ'.\\ Pērkonam visa zeme,\\ Man deviņi bāleliņ'.
# Pērkonami pieci dēli,\\ Visi pieci amatā,\\ Pirmais spēra otrais rūca,\\ Trešais šķīla uguntiņ';\\ Ceturtaisi lodes laida,\\ Piektais sita zibentiņ'.
# Pērkonami trīs meitiņas,\\ Visas trejas saderēt's, \\ Pirmā Dieva dēliņami,\\ Otrā rīta Ausekļam,\\ Tā trešāi pastarīte\\ Pašam Saules vedējam.
# Pērkonami pieci dēli,\\Visi pieci amatā:\\Pirmais rūca, otrais spēra, trešais šķīla uguntiņ',\\Ceturtaisi lodes lēja,\\Piektais sita zibentiņ'.
# Sper Pērkoni, kad sperdams\\ Nesper goda vakarā.\\ Tev pieder viss gadiņis,\\ Man šis goda vakariņš.

//Pēdējām sešrindēm (5. un 6. pants) divreiz atkārto tikai pirmās divas rindiņas, citu tekstu dzied vienreiz.// 

**Dejas apraksts:**
Pērkonīti jādejo sparīgi, braši, aizrautīgi un skaļi rībinot kājas. 
Pirmajā daļā (//Rībināšana//) jāpievērš uzmanība saskaņotiem lēcieniem. 
Deju var dejot gan lecot, gan izstiepjoties, gan ietupjoties. 
Otrajā daļā (//Apaļā polka//) pāriniekiem jādejo skrējiena polkas 
vai pievilciena polkas soļi. Tādējādi var aizrautīgi griezties. 
Šai dejai variācijas nav izplatītas. Tomēr katrs pāris var dejot atšķirīgus polkas soļus. 
Arī pārlēcieni dejas pirmajā daļā katram pārim sanāk citādāki. 

**Sākuma stāvoklis:** Dejotāji nostājas ar seju viens pret otru. 
Puisis sadod labo roku ar meitas kreiso roku. Sadotās rokas dejotāji pastiepj sānis. 
Nesadotās rokas ieliek sānos. 
**Rībināšana:** //(8 taktis, 1.-4. takts jādzied vai jāspēlē divas reizes.)//

**1.takts:** Pārinieki trīs reizes sparīgi rībina 
(puisis piesit kreiso, labo, kreiso, bet meita labo, kreiso, labo kāju). 
Vienlaicīgi viņi pagriež viens otram muguras.

**2.takts:** Dejotāji atkārto 1.takts kustību ar pretējām kājām, 
pagriežoties ar seju viens pret otru.

**3.-8. takts.** Četras reizes atkārto # un 2. takts kustības.

**Apaļā polka** //(8 taktis, 5.-8.takts jādzied vai jāspēlē divas reizes.)//
Pārinieki saķeras aptvērienā ar kreiso roku sānos un ar skrējiena soli 
dejo sparīgu Apaļo polku pa dejas ceļu.
</lyrics>
</song>