<song>
<title>Zīmyssvātki, svāta dīna</title>
<sources>
<source label='FkLaiva'/>
</sources>
<tags>Ziemassvētki, Laivas lapas</tags>
<narrator></narrator>
<musicBy></musicBy>
<lyricsBy></lyricsBy>
<genre></genre>
<ref>Petronella Buļa ludzas Nirzā, dz. 1865.g.; pier. E. Melngailis 1930.g. &quot;G.ie&quot; 90 ( teicēja dziedāja igauniski ) </ref>
<lyrics>
# Zīmyssvātki, svāta dīna,\\ Kaladō, kaladō,\\ 
Nūzalaide lejenā(i),\\ Kaladō, kaladō!\\
Aite, jauni, aite vaci,\\ Viļksim svātkus kaļneņā(i)
# Ai boguoti Zīmyssvātki,\\ Kū jyus maņ(e) atneseti?\\
Atnas bāru kumeļeņu,\\ Atnas gūvi raibaļeņu.
# Aite bišu klauseitūsi\\ Zīmyssvātku vokorā(i):\\
Ka biteitis seiki dzīdi,\\ To byus sylta vasareņa.
# Ni biteite kolpuņeite,\\ Ni iudeņa nosuotuoja,\\
Kas dīneņis kurpeites(i),\\ Voska cymdi rūceņa(i).
# Ļaudis ēde, ļaudis dzēre,\\ Dīvs aiz lūga klausējās(i),\\
Dīvs aiz lūga klausējās(i),\\ Voi Dīveņu pīminēsi.
# Dedzit guņi vokorā(i),\\ Laidit Dīvu ustobā(i):\\
(lauzit skolus, pyutit guņi)\\
Dīveņš stouv(i) aiz vuortimi,\\ Nūsveidušu kumeļeņu.\\
Div' siermeiši, div' biereiši,\\ Četri ūša skrytuļeiši. 
# Guoja Dīveņš ustobā(i),\\ Vaicoj sātys saimiņīka.\\
Tys bej' sātys saimiņiks(i),\\ Kas sēd golda gaļeņā(i),\\
Zalta skryuze rūceņā(i),\\ Pazeļteits(i), bičereits(i).
</lyrics>
</song>