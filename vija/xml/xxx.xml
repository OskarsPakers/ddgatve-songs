<song>
<title>Māte mani kult gribēja</title>
<source>AALapas</source>
<tags>Dieva dēli</tags>
<narrator>vārdi no Valtaiķiem un Dundegas</narrator>
<musicBy></musicBy>
<lyricsBy></lyricsBy>
<genre>1B</genre>
<ref></ref>
<lyrics>
# Māte mani kult gribēja, es noteku lejiņā,\\
Es noteku lejiņāi pie kuplāja ozoliņ'!
# Gar kuploju ozoliņu sudrabiņa upe tek,\\
Sudrabiņa upe teki deviņami attekām.\\
Devītāi attekāi Dieva dēlsi pirti dar';\\
Dieva dēlsi pirti dara, zelta spāres spārēdams\\
Zelta spāres spārēdamsi, zelta sūnas sūnodams.
# Saules meita pirtī gāja, zelta slota padusē,\\
Zelta slota padusēi, zelta kreklis azotē.\\
Zvaigznes nesa ūdentiņu, ar dimanta kausiņiem,\\
Mēnestiņis garu meta ar sudraba biķerīt!'\\
Salda piena garu meta, vīnā slotu slapināj'.
# Met Mēnesi pamazāmi, lai nekusa zelta zar',
Lai nekusa zelta zari, lai dabūja Dieva dēls.
</lyrics>
</song>