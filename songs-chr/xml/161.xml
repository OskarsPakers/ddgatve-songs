<song>
<title>161</title>
<source>#TavaPatveruma,#161</source>
<tags>christian</tags>
<narrator></narrator>
<musicBy>anon</musicBy>
<lyricsBy>anon</lyricsBy>
<genre>1B</genre>
<ref></ref>
<lyrics># Dzīvot no mīlas, paturēt Tevi, Mūžīgo vārdu, ko devis Dievs. \\ Dievišķais Jēzu, mīlu es Tevi, vienīgi Tev mana dvēsele kvēl. \\ Dzīvot no mīlas, iznīdēt bailes, pagātnes kļūdas, kas atmiņā gail. \\ Neredzu agrāko grēku ne zīmes, Tava mīla tik vien. 
# Dzīvot no mīlas nav celt savu telti Tabora kalnā, kas saulstaros tērpts, \\ Droši ar Jēzu kāpt Golgātas kalnā, Krustu kā dārgāko vērtību nest. \\ Debesīs dzīvošu svētlaimes priekā, mūžīgi ciešanas izzudīs tur. \\ Tāpēc virs zemes es ciešanas vēlos: dzīvi mīlā smel!. 
# Dzīvot no mīlas ir dāvāt bez mēra, negaidot, neprasot atmaksu šeit. \\ Iemīlot dodu, jo esmu es droša, ka aprēķins mīlai būtiski svešs. \\ Dievišķai Sirdij, kas maigumā palo, atdevu visu, un gaišs kļuva ceļš. \\ Sev bagātību tik paturu vienu: dzīvi mīlā vīt! 
# Dzīvot no mīlas ir saglabāt sevī lielāko mantu, ko mirstīgais nes. \\ Mans mīļais Jēzu, esmu tik vāja, līdzīga eņģeļiem nespēju būt. \\ Pakrītot redzu, ka ikvienā mirklī, Tu man šeit piecel un apskauj ikreiz. \\ Tu atnāc un žēlastību man dāvā. Dzīvot mīlā mans ceļš! 
# Dzīvot no mīlas ir kuģot bez mitas, mieru un prieku kā saulstarus sēt. \\ Ceļvedi manu! Tevi es mīlu! Dvēselēs māsās Tu atklājies man. \\ Tuvāku mīla - man vienīgā zvaigzne, tās gaismā līdzens un noteikts mans ceļš. \\ Mans vadītājs sauklis ierakstīts burās: dzīvot mīlā mans ceļš! 
# Dzīvot no mīlas, Jēzus kad klusē, atpūta vētrā, kur vējš bangas šķeļ. \\ Nebaidies, Kungs, Tev' nemodināšu, gaidās man iemirdzas debesu krasts. \\ Brīdis un pašķirsies Ticības plīvurs, mirklis un Cerība svētlaimē grims. \\ Tuvāku Mīlas spēks šalc manās burās: dzīvot mīlā mans ceļš! 
# Nomirt no mīlas, cik saldas šīs mokas, šai liesmu sārtā es vēlētos ciest. \\ Ai, cherubini, pasniedziet kokli, jūtu, ka trimdas ceļš izbeigsies drīz! \\ Liesmainā bulta nesaudzē mani, ievaino sirdi, jo mītu vēl šeit. \\ Dievišķais Jēzu, ak, piepildi sapni - vēlos no mīlas mirt. 
# Nomirt no mīlas, lūk, cerība mana, šīs dzīves važām reiz pārtrūkt būs lemts. \\ Dievs būs mans viss, mana mūžīgā alga, nespēs nekad manta sirdi man siet. \\ Vienīgi Viņu pielūgt es degu, skaut mīlas liesmās, lai ātrāk Viņš nāk. \\ Lūk, manas debesis, lūk, mana dzīve: visu mīlā celt!</lyrics>
</song>